# Metodologies àgils de desenvolupament de programari

Les metodologies àgils són un conjunt de metodologies basades en processos iteratius i incrementals, on es fa una entrega d'un producte inicial en brut però funcional, i es va desenrotllant i adaptant a l'usuari en diferents entregues de durada curta, millorant el rendiment i la qualitat d'aquest. L'objectiu és crear una evolució continuada del projecte, que sigui capaç d'adaptar-se a les necessitats del client fins a assolir un resultat final excel·lent.

Tot això es basa en el denominat [Manifest AGILE, de 2001](https://agilemanifesto.org/).


## Característiques

Característiques que diferencien les metodologies àgils de les altres:
- Col·laboració i comunicació: Col·laboració i comunicació continua entre els desenvolupadors i els clients.
- Adaptació i Flexibilitat: En desenvolupar el projecte a mesura de les necessitats del client, és més fàcil adaptar-se aquestes i facilita la resolució de problemes.
- Autonomia: Els equips són autoorganitzats fomentant l'autonomia.
- Orientació al client: El client és una part fonamental del procés, ja que ha de donar feedback constant del projecte per a poder assolir les seves necessitats.
- Documentació clara: Es prioritza una documentació poc extensa i funcional.


## Escenaris d'ús de les metodologies àgils

Les metodologies àgils es poden aplicar a qualsevol escenari, els més típics són:
- Projectes de curt termini o no definits
- Projectes amb necessitats o requisits canviants
- Projectes on es desenvolupen projectes complexos
- Projectes nous on es vol provar nous conceptes



# Scrum

Srum es una forma d'aplicar les metodologies agils, popular entre els desenvolupadors i mantenidors de programari o d'aplicacions.


## Historia
Segment extret del document [Metodologies àgils](https://openaccess.uoc.edu/bitstream/10609/141366/1/Tecniques%20avanc%C2%BFades%20de%20l%27enginyeria%20de%20programari_Modul1_Metodologies%20agils.pdf#%5B%7B%22num%22%3A26%2C%22gen%22%3A0%7D%2C%7B%22name%22%3A%22XYZ%22%7D%2C56.692%2C697.109%2Cnull%5D) de la Universitat Oberta de Catalunya.

>El terme scrum (comunament pronunciat tant scrum com scram en català, fo-nèticament representat com /skr∧m/) apareix per primer cop a l'article «The New New Product Development Game» (el nou nou joc del desenvolupament de productes), redactat per Hirotaka Takeuchi i Ikujiro Nonaka i publicat a Harvard Business Review el 1986. S'hi comparen equips funcionals amb la for-mació melé, de l'anglès scrum, que es fa servir en rugbi. L'article es considera la inspiració del marc de treball Scrum, encara que no hi fa referència directa.
>
>Més tard, l'any 1993, Jeff Sutherland defineix scrum com a procés a Easel Cor-poration, una empresa de desenvolupament de programari. I només dos anys més tard, el 1995, juntament amb Ken Schwaber, presenta el marc de treball Scrum a la conferència OOPSLA'95, acrònim d'object oriented programming sys-tems, languages and applications.


## Sistema de treball

Scrum és un marc de treball que defineix un conjunt de pràctiques on cada persona assumeix un rol específic (Scrum Master, Product Owner, Equip de Desenvolupament, etc.), permetent així adaptar-se a les necessitats i preferències de cada equip o organització.

El primer pas és definir els objectius del projecte, desglossar-los en tasques i assignar el temps necessari per completar-les.

Un cop definides les tasques, el Product Owner les ordena segons la seva importància i prioritat, creant el que es coneix com a Product Backlog: una llista de requisits prioritzats que defineixen la feina a realitzar en un període determinat.

Amb el Product Backlog redactat, l’equip es reuneix per planificar i prioritzar les tasques. És aquí quan es fa la planificació dels sprints, períodes amb una durada fixa --generalment entre una i quatre setmanes-- durant els quals l’equip treballa en les tasques assignades al Product Backlog. L’objectiu és completar aquestes tasques dins del temps establert. Aquesta fase de planificació es coneix com a Sprint Planning.

Durant l’Sprint, només l’equip de desenvolupament pot fer ajustos al Backlog si considera que no podrà completar les tasques dins el termini definit.

El sistema Scrum fomenta la creació d’equips autoorganitzats, promovent la col·locació conjunta de tots els membres i una comunicació directa i verbal entre totes les persones i disciplines involucrades en el projecte.

## Rols

- Product Owner: Es la representacio del client o interpretacio d'aquest per generar les necessitats.
- Equip de desenvolupament: Te la responsabilitat de lliurar les diferents parts del producte dins del periode de temps establert.
- Scrum Master: No es el lider del equip, pero s'encarega de la eleminacio d'obstacles i de representar l'equip cara la resta d'equips.

Rols Auxiliars:
- Stakeholders (Clients, Proveïdors, Comercials, etc.)
- Administradors (Managers)




# Bibliografía

Autor desconegut (25/09/2024). [Metodologia àgil. Viquipèdia](https://ca.wikipedia.org/wiki/Metodologia_%C3%A0gil).

Ajuntament de Barcelona (2017). [Metodologies Agile. barcelona.cat](https://www.barcelona.cat/digitalstandards/ca/agile-methodologies/0.1/principles).

Bertran, I. (28/01/2023). [Metodologia Àgil per als serveis TIC de l’Administració pública. PDF](https://openaccess.uoc.edu/bitstream/10609/147552/4/ivanbTFM0123memoria.pdf).

Polo, I. Fernández, J. (desconegut). [Metodologies àgils. PDF](https://openaccess.uoc.edu/bitstream/10609/141366/1/Tecniques%20avanc%C2%BFades%20de%20l%27enginyeria%20de%20programari_Modul1_Metodologies%20agils.pdf).

Diputació Barcelona (2023). [Introducció a les metodologies àgils (AGILE) en l’administració pública. PDF](https://repositori-dsf.diba.cat/public_resources/altres/sintesis_pdf/SINTESI_metodologies_agile.pdf).

Zendesk (14/02/2023). [¿Qué es la metodología ágil y cuáles son las más utilizadas?. Zendesk](https://www.zendesk.com.mx/blog/metodologia-agil-que-es/#).

Autor desconegut (02/09/2023). [Scrum. Viquipèdia](https://ca.wikipedia.org/wiki/Scrum).
